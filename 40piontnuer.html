<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>40 POINTS IN NUER</title>
    <link rel="stylesheet" href="40piontnuer.css">
</head>
<body>
    <div class="skewed-header">
        <div class="header-bg" style="background-image:url('images/old\ pen-2.jpg');"></div>

        <div class="skewed-header-wrapper">
            <div class="skewed-header-content-wrapper">

                <div class="church-history-wrapper">
                    <h1>CHURCH HISTORY</h1>
                </div>

                <div class="heading-link-wrapper">
                    <ul>
                        <li><a href="index.html">HOME</a></li>
                        <li><a href="lesson.html">LESSONS</a></li>
                        <li><a href="#">CHURCH ORGANIZATION</a></li>
                        <li><a href="#">JUDAH'S MAGAZINES</a></li>
                        <li><a href="#">CALENDER</a></li>
                        <li><a href="church_history.html">CHURCH HISTORY</a></li>
                        <li><a href="#">NEWS</a></li>
                    </ul>
                </div>
                </div>
        </div>
    </div>
</div>
    <div class="space-wrapper">

    </div>
        <div class="document-wrapper">
        <div class="text-content-wrapper">
            <img src="logs/cog light blue.jpeg" alt="childern">
            <ol>           
                <h3>Ɛŋu Ŋääth Nɛy Ɛ Mɔ?</h3>
                <br>
                <p>La nɛy ɛ thi̱ëckɛ ɛ naath kɛ ɣöö ɛŋu mi̱ŋääth nɛy ɛ. Kɛ ɣöö ba thi̱ec ɛmɛ kulɛ loc, ca 
                    ka̱a̱th ŋi̱i̱cä ti̱jiɛn ŋuaan (40) ti̱ti̱riali̱kä ti̱latkɛ ri̱w ŋi̱i̱cni̱tin di̱t kä Church of God. Kɛn 
                    ka̱a̱th ŋi̱i̱cä ti̱ti̱bä kɛn kä nɛɛ Kuɔth ti̱ ca ruaacni̱Kuɔth kuɛn kɛ pe̱k teekädiɛn kɛɛliw, 
                    kä ci̱kɛ tëkdiɛn la̱th kä ɣöö "ba Ruac Thukä dhi̱l da̱a̱k kɛ duɔ̱ɔ̱p mi̱ cuɔ̱ɔ̱ŋ". Kɛn ŋi̱i̱cni̱
                    ti̱ti̱kɛ kɛn ŋi̱eeckɛ tɔ̱ ɛn wa̱lɛ kä Church of God, kä kɛ kɛn tëë te thi̱n kä ri̱c tëë ci̱wä, 
                    kä mät kɛn kɛ ŋi̱i̱c in ca ŋi̱eec ɛ Kritho kɛnɛ jaak kɛ gua̱a̱th ëë yiathkɛ duel Kuɔth piny.
                </p>
                <p>Kɛn ka̱a̱th ŋäthä diaal ti̱ti̱ ka̱nkɛ kɛ kä Baybol - rɛy Ruac Kuɔth in Rɛl Rɔ, min la 
                    bo̱o̱thdan kärɔa; kä ca ci̱ök buɔkni̱ŋun kä ka̱a̱th diaal tin ca lat. Ca wargakni̱gɔ̱r kɛ kui̱
                    ruaacni̱diaal tin ca lat wa̱nɛ mɛ, kä mi̱go̱o̱ri̱ ɣöö bi̱ŋäcdu rep, ruacni̱ kɛ ji̱Church of
                    God (7 th day) tin te gua̱a̱th in ci̱eŋi̱thi̱n.
                </p>
                
            
            <h4>Ŋääth Nɛy Ɛ Ɛn Ɣöö:</h4>
            <li>
                Kuoth, in la Gua̱ndan in te Nhial, ɛ jɛn Cääk Nhial kɛnɛ Piny, kɛ Bar, kɛnɛ tin 
                diaal tin rɛydiɛn. - Tuk Cäkä Ɣɔaa 1:1; Lät 17:24; Ji̱Ɣi̱-bɛ-ru 1:10.
            </li>
            <li>
                Baybol - Pe̱k ëë Wal kɛnɛ Pe̱k in Thi̱a̱k, ɛ jɛn Ruac Kuɔth in cɛ ŋun kɛ yi̱ëëdɛ, 
                kä ɛ jɛn pe̱kdɛ kɛɛliw, kä thilɛ diw mi̱te thi̱n, kä lätdɛ raan ca̱r Kuɔth. - Nyɔak. 
                8:3; Luk 4:4; 2 Tim. 3:166; 1 Pi-tɔr 1:21.
            </li>
            <li>Bärɔw Nini̱rɛy jokä ɛ jɛn Cäŋlɔ̱ŋä Kuɔth, kä ba jɛ tit kɛ thiaŋ ɛ wä kä thiaŋ, ni̱kä
                kony ca̱ŋ ɛ wä kä kony ca̱ŋ. - Tuk. 2:1-3; Ɣöth 20:8-11; Lät 13:42-44; 18:4; 
                 Mɛ̈-thi̱w 28:1; Ji̱Ɣi̱-bɛ-ru 4:4, 11; Mak 1:32.</li>
            <li>Yecu raan Na-dhɛ-räth (kɛ thok Ɣi̱-bɛ-ru ɛ Ya̱cua), kä Käändan, ɛ jɛn Gat Kuɔth 
                kɛl ni̱kärɔa; cua dap ɛ nyam mi̱thil luum ni̱Mɛri̱, mëë ca jɛ jek kɛ Yi̱ëë in Gɔaa 
                in Rɛl Rɔ ; kä Jɛn tëë kɛɛl kɛ Kuoth in Gua̱n ɛ ŋot /ka̱n ɣɔw ni̱ cak. - Mɛ̈-thi̱w
                1:20, 21; Jɔ̱ɔ̱n 3:16; Jɔ̱ɔ̱n 17:5. Kä Yecu ɛ jɛn Mathayɛ in tëk, Bo̱o̱th Palädan in 
                Di̱i̱t, kä ɛ jɛn Ram in te nhiam kɔaam kuäärä Kuɔth kɛ kui̱dan. - 1 Tim. 2:5.</li>
            <li>Ci̱Yecu jɛ nyoth ɛn ɣöö ɛ jɛn Mathayɛ kɛ ta̱a̱dɛ rɛy kɔ̱kä kɛ cäŋ däärä da̱ŋ di̱ɔ̱k 
                kɛnɛ wääri̱da̱ŋ di̱ɔ̱k; cua jɛ pua̱t kɛ där jokä (kɛ cäŋ in ŋuandiɛn, ni̱Wednesday), 
                kä cuɛ rɔ jiɛc li̱th kɛ Cäŋlɔ̱ŋä (ni̱Saturday). - Mɛ̈-thi̱w 12:40; Daniyel 9:27; Mɛ̈-
                thi̱w 28:1-6.</li>
            <li>Bi̱tëk raami̱Kri̱ci̱n ca̱a̱t kɛ duɔ̱ɔ̱p teekä raam in thil duer ni̱Yecu Kritho. –
                1 Pi̱-tɔr 2:21-22.</li>
            <li>
                Ba ri̱et dueeri̱kɛnɛ päl dueeri̱min bëë kɛ löny riɛm Yecu, dhi̱l ŋi̱eec - Lät 2:38.
            </li>
            <li>Bi̱raan rɔ dhi̱l ri̱et Kuoth kɛ ɣöö ba kulɛ kän - Lät 3:19. </li>
            <li> Ba kɔn dhi̱l lak kɛ bonyni̱ rɛy pi̱i̱ni̱ kɛ ci̱öt Yecu Kritho kɛ kɔrɛ ba dueer kulɛ
                pa̱li̱kä. - Lät 2:38; Mak 1:9, 10.</li>
            <li>Ca lëy kɛnɛ ciaaŋ mi̱rɛl rɔ lat kɛ kui̱nɛɛni̱Kuɔth. - Lät 20:32; Ji̱Ɣi̱-bɛ-ru 12:14; 
                1 Pi̱-tɔr 1:15-16.
                </li>
            <li>Te buɔ̱m thi̱n rɛy palä raami̱gua̱n cuŋni̱- Je-mɛth 5:16; Jɔ̱ɔ̱n 14:13, 14. </li>
            <li>Pal ŋäthä kɛnɛ yi̱er kɛ liɛɛth yi̱rä bɛ ram mi̱tekɛ juey jakä gɔaa. 
                Je-mɛth 5:14, 15</li>
            <li>Kueŋ tetni̱wuɔ̱thni̱ɛ duɔ̱ɔ̱r mi̱dëë la̱th lät - Lät 8:17; 6:6.</li>
            <li>Yi̱ëë in Gɔaa in Rɛl Rɔ ɛ jɛn Cuum in ci̱eŋ rɛy ji̱ ŋäthä, kä jɔcɛ rɛy bumä kɛnɛ
                kuayni̱Yi̱ëëkä in Gɔaa in Rɛl Rɔ. - Lät 2; Gäl. 5:22-26. Kä bɛ jɔɔc kɛ ta̱a̱ in ca
                lat kä 1 Ji̱Korinth 14.</li>
            <li>Cɛy-ta̱n ɛ yi̱ëë mi̱te thi̱n, kä ɛ jɛn gua̱n ji̱äkni̱min la gua̱n tɛ̈r Kuɔth kɛnɛ gaat 
                Kuɔth. - 1 Pi̱-tɔr 5:8; 1 Jɔ̱ɔ̱n 3:8; Juud 9; Mɛ̈-thi̱w 4:1-11.</li>
            <li>Ca raan cak ɛ thil duer, duundɛ ɣöö kɛ thil luthädɛ, cuɛ cu pɛɛn, kä cuɛ rɔ nöŋ
                duer kɛnɛ li̱a̱a̱, kä cu waŋ lɔaac Kuɔth cu te kä raan. - Tuk. 3; 1 Korinth 15:21, 
                22.</li>
            <li>Ba Mi̱eth Pua̱a̱ny Kua̱r ɛ tiɛtkɛ kä kɛɛl kɛ ruɔ̱n kɛ tuk ca̱ŋkä 14 kä pay ji̱Ɣi̱-bɛ-ru 
                ni̱Nisan, kä Yecu ɛ cäät kɛ kui̱dan. - Luk 22:7-20; 1 Ji̱Korinth 11:23-26.</li>
            <li>Ba la̱k ci̱ökni̱tit kɛɛl kɛnɛ Mi̱eth Pua̱a̱ny Kua̱r. - Jɔ̱ɔ̱n 13:4, 5</li>
            <li>Yor wa̱l wa̱a̱li̱piny kä tin diaal tin jek kɔnkɛ ɛ duɔ̱ɔ̱r mi̱banɛ ŋot kɛ lätni̱dɛ - Mɛlaki̱
                3:10; Mɛ̈-thi̱w 23:23. Jɛn pek ɛmɛ kä tin jek kɔn kɛ ɛ duŋ Kua̱r, kä ba dhi̱l la̱th
                rɛy la̱tdɛ.</li>
            <li>Ŋuɔ̱t Kuɔth, tin la Luëëk Da̱ŋ Wäl, bakɛ ŋi̱eec, kä bakɛ tit. - Ji̱ Ro̱m 3:31; Jemɛth 2:8-11; Nyuuth 22:14.</li>
            <li>Duer ɛ jɛn to̱l ŋuɔ̱tni̱. - 1 Jɔ̱ɔ̱n 3:4</li>
            <li>Muɔ̱c raami̱gua̱n dueeri̱cuɔ̱ɔ̱ŋ bëë kɛ Yecu Kritho kärɔa. - 1 Ji̱Ko-rinth 6:11; 
                Ji̱Ro̱m 4:25; 5:16-18.</li>
            <li>Bi̱ram mi̱Kri̱cin rɔ moc kɛ bi̱eyni̱luthä, kä bɛ rɔ gaŋ kä ciɛŋ ɣɔaa diaal. - 1 Tim. 
                2:9; 1 Ji̱Ko-rinth 11:7, 14, 15; 1 Jɔ̱ɔ̱n 2:15, 16</li>
            <li>Ciɛŋ ko̱o̱ri̱diaal kɛnɛ wä ko̱o̱r ca kɛ lo̱k ɛ Kuäär. - Mɛ̈-thi̱w 5:38, 39; 2 Ji̱Ko-rinth 
                10:4; Ɣöth 20:13.</li>
            <li>Ba ŋut kɛ kui̱mi̱thni̱ti̱gɔw kɛnɛ tin ji̱äk kɛ mi̱eth dhi̱l tit - Li̱i̱bay 11.</li>
            <li>Ca ma̱th kɔaŋ lo̱k kɛnɛ wal tin yɔ̱a̱ŋ kɛ naath, kɛ tap, amäni̱wal diaal tin ya̱r kɛ
                cär kɛnɛ ciaaŋ - 1 Ji̱Ko-rinth 3:16-17; Ruac Pɛli̱20:1.</li>
            <li>Ci̱Yecu da̱k kuën kɛnɛ nyɔak kuën lo̱k, kɛ ɣöö bäkɛ kä duer dhöm. Nhɔakɛ jɛ
                ɛn ɣöö bi̱wut te kɛ ci̱ek kɛl kärɔa mi̱te teekä, kä bi̱ci̱ek te kɛ cɔw kɛl kärɔa mi̱
                te teekä. - Luk 16:18; Ji̱Ro̱m 7:2, 3; 1 Tim. 3:2.</li>
            <li>Bɛ te kɛ gua̱a̱th mi̱ba ji̱I-thɛ-rɛl tin ca riaw rɛy dööri̱nyɔk kɛ ruuli̱, kä bi̱kɛ loc 
                muundiɛn, kä nɛmɛ läätdɛ rɔɔdɛ kɛ jɛn gua̱a̱th ɛmɛ. - Yir. 16:14, 15; A-mɔth 9:14-
                15. </li>
            <li>Jɔw jääkä min di̱ɔ̱ɔ̱kdiɛn ɛ jɛn ruac in ba lat kɛ jɛn gua̱a̱th ɛmɛ, kä bɛ ŋot lat kɛ
                jɛ amäni̱luny Yecu Kritho jɔk. - Nyuuth 14:9-11. </li>
            <li>Rik da̱ŋ bärɔw tin jɔak ŋotkɛ nhiam, kä kɛ thuɔ̱ɔ̱k. - Nyuuth 16.</li>
            <li>Luny Yecu jɔk bɛ tuɔɔk kɛ thuɔ̱k, kä ɛ mi̱ba nɛn ɛ naath, kä bɛ ben kɛ puɔ̱nydɛ, 
                kä cɛ thi̱a̱k kɛ ben. -Mɛ̈-thi̱w 24:27; Nyuuth 1:7. </li>
            <li>Ba kuäär Nhial yiath piny kɛ luny Yecu Kritho jɔk, kä ɛ Yecu puɔ̱nydɛ bi̱ kɔm 
                kuäärä Dëë-bi̱d yiath piny ɔ kä Jɛ-ru-tha-lɛm.. - I-ca-yaa 9:6, 7; Luk 1:32-33. </li>
            <li>Bi̱Kritho luny jɔk, kä bɛ kör tɛr kä Ar-mɛ-gad-dɔn. Bendɛ bɛ mal nööŋ wi̱i̱muɔ̱ɔ̱n, 
                kä bɛ ɣɔw ruac kä Jɛ-ru-tha-lɛm kɛ run ti̱bathdɔɔr kɛl (gua̱a̱th in ba ti̱diaal luɔc 
                gua̱a̱thdiɛn). - Dhɛ-kar-yaa 14; Nyuuth 20:4-6; Mikaa 4:3-7; Nyuuth 5:10.</li>
            <li>Ba ji̱cuŋni̱tin ci̱li̱w jiɛc li̱th kä bakɛ culi̱kä kɛ ben Yecu. - 1 Thɛth. 4:16; Nyuuth 
                22:12. </li>
            <li>Ba nɛy ti̱mua̱l mua̱a̱l ka̱m wi̱c muɔ̱ɔ̱n ala duŋdiɛn, kä bi̱kɛ ci̱eŋ thi̱n amäni̱cäŋ
                kɛl. - Mɛ̈-thi̱w 5:5; Ruac Pɛli̱; Diit 37:29; Nyuuth 5:10.</li>
            <li>Kɛ kɔr runi̱ti̱1,000 tin luɔc kɛ ti̱diaal gua̱thni̱kiɛn, bi̱Kritho kuäär luɔ̱c Kuoth in 
                Gua̱n. Kɛ kɔrɛ ba ji̱dueeri̱cu jiac luɔ̱k in jɔakdiɛn. - 1 Ko-rinth 15:22-24; Nyuuth 
                20; 21; 22; Jɔ̱ɔ̱n 5:28-29. </li>
            <li>Ba ji̱dueeri̱däk amäni̱cäŋ kɛl. - Nyuuth 20:11-15; Ji̱Ro̱m 6:16, 23; Diit 37:10.</li>
            <li>Ci̱öt in ci̱Kuoth ɛ ŋun kɛ kui̱dolä nɛɛni̱kɛ tin cɛ ci̱ööl raar rɛy ɣɔaa, ɛ "Church of 
                God" [kiɛ Duel Kuɔth]. - 1 Ji̱Ko-rinth 1:2; 10:32; 11:16, 22; 15:9; 2 Ko-rinth 1:1; 
                Gäl. 1:13; 1 Thɛth. 2:14; 2 Thɛth. 1:14; 1 Tim. 3:5, 15; Lät 20:28.
            </li>
            <li>La̱a̱t kä Church of God cɔalkɛ kɛ "Ɛl-dɛri̱" [kiɛ "Di̱t"], kä kɛ ji̱ kɔaar Yecu ti̱ ca 
                nhɔk ɛn ɣöö bi̱te rɛy la̱tdɛ, kɛ kɔr kä min ca kɛ kɔn guic ɛ Ɛldɛr mi̱ca ka̱m lua̱ŋ
                (ordained), kä cakɛ kɔn guic ɛ gɔaa ɛ nɛy tin te rɛy duël Kuɔth kɛnɛ nɛy tin te 
                raar, kä ca ciaaŋdiɛn kɛnɛ lätkiɛn jek luɔtkɛ ciaaŋ raami̱Kricin, kä luäŋkɛ ŋi̱i̱c 
                nath, kä ŋa̱thkɛ ŋi̱i̱cni̱duël Kuɔth. Ca ram mi̱ca jek rɛy dhöm bi̱jakä te kɛ gua̱a̱th
                rɛy lätni̱duël Kuɔth diaal. - Lät 14:23; Tay-täth 1:5-9; 1 Tim. 3:1-5.</li>
            <li>Gueec duël Kuɔth (kiɛ overseers) kɛ kɛn ba duel Kuɔth tit kɛɛliw, rɛy wi̱i̱ni̱, rɛy 
                rɛ̈kni̱kɛnɛ rɛy ro̱li̱diaal, kä la̱tkɛ tin go̱o̱r duel Kuɔth kɛ. - Lät 20:28</li>
            
            </ol>
        </div>
    </div>
    
<footer>
    <p>&copy;bentiuchurchofgod: all right reserved</p>
</footer>

</body>
</html>